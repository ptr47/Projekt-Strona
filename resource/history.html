
<h3>Początki</h3>
<div class="block">
    <div class="block-text">
        Historia broni palnej sięga IX wieku, gdy chińscy alchemicy
        przypadkowo wynaleźli <b>czarny proch</b> szukając eliksiru na
        nieśmietelność. Początkowo stosowany był w celach medycznych, ale ze
        względu na swoje wybuchowe właściwości został użyty w celach
        militarnych, do produkcji pierwszych bomb i lanc ognistych.
    </div>
</div>
<br>
<div class="block">
    <div class="block-text">
        Produkcja europejskiej broni palnej zaczęła się dopiero w XIV wieku.
        Pierwsze powstałe bronie,
        <a href="https://pl.wikipedia.org/wiki/Rusznica" target="_blank">rusznice</a>, pod względem działania bardziej
        przypominały armatę niż nowoczesną broń. Składały się z lufy, która z jednej strony miała otwór wylotowy, z
        drugiej zaś otwór zapałowy. Do pierwszego z nich wsypano proch oraz pocisk
        wykonany z kamienia, żelaza, a później z ołowiu. W trakcie procesu
        przygotowywania broni do strzału, ważne było dokładne ubijanie
        włożonych do lufy mieszanek. Aby oddać strzał, należało doprowadzić
        ogień do wnętrza lufy przez otwór zapałowy. Dokonywano tego przez
        podpalanie kawałków drewna, poźniej służyły do tego rozgrzane
        żelazne pręty, a na końcu wolno palący się lont.
    </div>
    <div class="block-image">
        <a href="https://commons.wikimedia.org/wiki/File:HandBombardWesternEurope1380.jpg" target="_blank">
            <img src="https://upload.wikimedia.org/wikipedia/commons/c/c4/HandBombardWesternEurope1380.jpg"
                alt="Rusznica" /></a>
        <br>Rusznica z 1380 roku<br>
    </div>
</div>
<h3>Broń odprzodowa</h3>
<div class="block">
    <div class="block-image">
        <a href="https://commons.wikimedia.org/wiki/File:Luntenschloss_a.jpg" target="_blank">
            <img src="https://upload.wikimedia.org/wikipedia/commons/thumb/8/8b/Luntenschloss_a.jpg/800px-Luntenschloss_a.jpg"
                alt="Zamek lontowy" /></a>
        <br>Zamek lontowy<br>
    </div>
    <div class="block-text">
        Pierwszym stworzonym zamkiem był <b>zamek lontowy</b>, w którym
        zapalenie prochu następuje od palącego się lontu. Lont zamocowany
        był w kurku, który po naciśnięciu spustu opadał na panewkę
        (zagłębienie, w którym znajdował się proch), powodując zapalenie się
        podsypanego tam prochu, a następnie poprzez zapał, odpalenie prochu
        w lufie. Wykorzystany był w
        <a href="https://pl.wikipedia.org/wiki/Hakownica" target="_blank">hakownicy</a>, prototypowej broni do obrony
        murów, a także późniejszym
        <a href="https://pl.wikipedia.org/wiki/Muszkiet" target="_blank">muszkiecie</a>. Pomimo swojej prostoty
        wykonania i niskiego kosztu, zamek lontowy
        był dość zawodny. Jego działanie zależało w dużej mierze od warunków
        atmosferycznych, a także wymagało precyzyjnego dozowania prochu, co
        często prowadziło do nieskutecznego strzału.
    </div>
</div>
<br>
<div class="block">
    <div class="block-text">
        Bardziej niezawodny był wynaleziony w XV wieku <b>zamek kołowy</b> wykorzystany w
        <a href="https://pl.wikipedia.org/wiki/Arkebuz" target="_blank">arkebuzie</a>.
        Jego mechanizm opierał się na pocieraniu obracającego się
        karbowanego koła o piryt zamocowany w szczękach kurka. W wyniku
        tarcia powstawała iskra, która zapalała proch czarny umieszczony w
        panewce. Takie rozwiązanie niestety było drogie i skomplikowane w
        budowie, dlatego zamki kołowe częściej spotykano w broni myśliwskiej
        niż w wojskowej.
    </div>
</div>
<br>
<div class="block">
    <div class="block-text">
        W XVI wieku miał swój początek nowy typ zamka, bardziej niezawodny
        od lontowego, ale tańszy w produkcji i mniej skomplikowany od
        kołowego. Był to <b>zamek skałkowy</b>. Istniało kilka jego wariantów:
        snaphans, doglock i zamek bateryjny.
        <h5>Snaphans:</h5>
        Wdrażany od połowy XVI wieku do końca wieku XVII, poza Francją, gdzie został zastąpiony około roku 1620.
        Pokrywa panewki nie była połączona z krzesiwem, a otwierała się automatycznie przy naciągnięciu kurka.
        Kurek nie był wyposażony w możliwość odciągnięcia do pozycji bezpiecznej, a jedynie do pozycji pełnej, co
        prowadziło często do przedwczesnych wystrzałów oraz wypadków.
        <h5>Doglock:</h5>
        Brytyjska odmiana zamka snaphans wyposażona w zatrzask, umożliwiający ustawienie kurka w pozycji bezpiecznej.
        Stosowany w XVII wieku przez wojska brytyjskie oraz holenderskie, został zastąpiony na początku XVIII w. przez
        zamek francuski.
    </div>
    <div class="block-image">
        <a href="" target="_blank">
            <img src="https://upload.wikimedia.org/wikipedia/commons/thumb/0/0e/Snaphance_Lock%2C_External_View%2C_Cocked.png/799px-Snaphance_Lock%2C_External_View%2C_Cocked.png"
                alt="Zamek snaphans" />
        </a>
        <br>Zamek snaphans gotowy do strzału<br>
    </div>
</div>
<div class="block">
    <div class="block-text">
        <h5>Zamek bateryjny:</h5>
        Zwany zamkiem skałkowym właściwym. Od swoich poprzedników, różnił się tym, że pokrywa panewki i krzesiwo
        zostały połączone w jedną "baterię", tworząc kształt przypominający literę "L". Całość była obrotowo osadzona
        na trzpieniu - opadający kurek uderzał w krzesiwo, i odrzucał je naprzód, odsłaniając podsypkę na panewce.
        Taki typ konstrukcji, był znacznie mniej zawodny niż zamek snaphans, dzięki czemu stał się standardem.
    </div>
    <div class="block-image">
        <a href="" target="_blank">
            <img src="https://upload.wikimedia.org/wikipedia/commons/6/64/Steinschloss.jpg" alt="Zamek skałkowy" /></a>
        <br>Zamek skałkowy bateryjny<br>
    </div>
</div>
<br>
<div class="block">
    <div class="block-image">
        <a href="https://commons.wikimedia.org/wiki/File:Springfield_Model_1863_Rifle_Musket-NMAH-ET2012-13944.jpg"
            target="_blank">
            <img src="https://upload.wikimedia.org/wikipedia/commons/thumb/c/c6/Springfield_Model_1863_Rifle_Musket-NMAH-ET2012-13944.jpg/1024px-Springfield_Model_1863_Rifle_Musket-NMAH-ET2012-13944.jpg"
                alt="Zamek kapiszonowy" />
        </a>
        <br>Zamek kapiszonowy w Springfield M1863<br>
    </div>
    <div class="block-text">
        Zamek skałkowy nadal posiadał istotną wadę. Był podatny na warunki atmosferyczne, ponieważ wymagał iskry.
        Wynaleziony w latach 20 XIX wieku <b>zamek kapiszonowy</b> miał ten problem rozwiązać. Odpalenie ładunku
        następuje przy użyciu <a href="https://pl.wikipedia.org/wiki/Kapiszon">kapiszona</a>, czyli miedzianej
        miseczki zawierającej piorunian rtęci. Kapiszon nakładany był na rurkę zwaną kominkiem, doprowadzającą płomień
        do ładunku prochowego w lufie. Po naciśnięciu spustu broni, napięty kurek opadał na kapiszon, powodując wybuch
        piorunianu rtęci, a w konsekwencji odpalenie broni.
        <br>
        W 1835 r. Samuel Colt stworzył pierwszy rewolwer kapiszonowy, Colt Paterson, który charakteryzował się wysoką
        precyzją wykonania i współdziałania mechanizmów, co wiązało się przede wszystkim ze skuteczną synchronizacją i
        blokowaniem ustawiania kolejnych komór bębna względem przewodu lufy. Początkowo był mało popularny, ale wraz z
        wydaniem modelu Colt Walker zyskał rozgłos komercyjny i ustawił się jako podstawowa broń na Dzikim Zachodzie.

    </div>
</div>
<br>
<div class="block">
    <div class="block-text">
        Ładowanie broni odprzodowej, było nieporęczne i bardzo czasochłonne, bo można było to zrobić jedynie w sposób
        rozdzielny. Karabin należało ustawić w pozycji pionowej, wsypać do lufy proch, następnie wcisnąć do niej
        przybitkę i ubić ją stemplem, na koniec umieszczano w lufie ołowiany kulisty pocisk, który również należało
        ubić stemplem, aby był mocno osadzony na dnie lufy. Dopiero po wykonaniu tych czynności, można było podnieść
        broń, odciągnąć kurek, podsypać panewkę prochem, wycelować i wystrzelić.
        <br>
        System ładowania był trochę usprawniony dzięki wprowadzeniu <a
            href="https://pl.wikipedia.org/wiki/%C5%81adunek_(nab%C3%B3j)">patronu</a>, czyli papierowej tulei
        wypełnionej prochem i pociskiem, którą się rozdzierało i wsypywało zawartość do lufy. Na horyzoncie natomiast
        pojawił się mechanizm, który zmienił oblicze broni palnej - ładowanie odtylne.
    </div>
</div>
<h3>Broń odtylcowa</h3>
<div class="block">
    <div class="block-text">Mimo, iż prototypy broni odtylcowej pojawiały się już od XIV w. to ze względu na
        ograniczenia technologiczne nie były popularne. Sytuacja zmieniła się dopiero w połowie XIX w. gdy rozwój
        technologiczny umożliwił w końcu opracowanie karabinów wyposażonych w skuteczny system ryglowania wlotu lufy,
        co chroniło strzelca przed wydostawaniem się gazów prochowych.</div>
</div>
<h4>Karabin iglicowy</h4>
<div class="block">
    <div class="block-text">
        W 1836 r. Johann Nikolaus von Dreyse opracował pierwszy udany odtylcowy karabin iglicowy, który kilka lat
        później został przyjęty na wyposażenie armii pruskiej jako Zündnadelgewehr M/41. Karabin wyposażony został w
        zamek ślizgowo-obrotowy, który oprócz pełnienia funkcji odpalenia ładunku wyposażony był również w mechanizm
        ryglowy zamykający i otwierający tylną część lufy (wlot). Umożliwiło to użycie naboju zespolonego w łusce
        papierowej, który zawierał w sobie proch, pocisk oraz spłonkę. To rewolucyjne rozwiązanie pozwoliło
        przezwyciężyć ograniczenia karabinów odprzodowych w których każdy składnik „naboju” należało przepychać
        ręcznie przez całą długość lufy. W karabinie iglicowym, wystarczyło otworzyć zamek, umieścić nabój w komorze a
        po jego zamknięciu karabin gotowy był już do strzału. To rozwiązanie skrajnie zwiększyło szybkostrzelność
        karabinu, oprócz tego broń można było bezproblemowo ładować w pozycji leżącej, lub chowając się za niskimi
        osłonami, co zwiększało bezpieczeństwo strzelca przed ostrzałem przeciwnika.
    </div>
    <div class="block-image">
        <a href="https://commons.wikimedia.org/wiki/File:Z%C3%BCndnadelgewehr_m-1841_-_Preussen_-_Arm%C3%A9museum_(NB)_(cropped).png"
            target="_blank">
            <img src="https://upload.wikimedia.org/wikipedia/commons/6/6c/Z%C3%BCndnadelgewehr_m-1841_-_Preussen_-_Arm%C3%A9museum_%28NB%29_%28cropped%29.png"
                alt="Dreyse M/41" />
        </a>
        <br>Karabin iglicowy Dreyse M/41<br>
    </div>
</div>
<h4>Łuska metalowa</h4>
<div class="block">
    <div class="block-image">
        <a href="https://commons.wikimedia.org/wiki/File:Chassepot_cartridge2.jpg" target="_blank">
            <img src="https://upload.wikimedia.org/wikipedia/commons/2/2f/Chassepot_cartridge2.jpg"
                alt="Łuska papierowa" />
        </a>
        <br>Nabój w łusce papierowej<br>
    </div>
    <div class="block-text">Na początku drugiej połowy XIX wieku Casimir Lefaucheux prowadził prace nad nowoczesnym
        trzpieniowym nabojem zespolonym w łusce metalowej. Taki rodzaj naboju znacząco usprawnił szybkość ładowania i
        pozwolił na pracę nad bardziej zaawansowanymi systemami ładowania, gdyż był bardziej trwały niż używany
        wcześniej nabój w papierowej łusce.</div>
    <div class="block-image">
        <a href="https://commons.wikimedia.org/wiki/File:Shell,_casing_(AM_2003.14.21-1).jpg" target="_blank">
            <img src="https://upload.wikimedia.org/wikipedia/commons/thumb/1/1c/Shell%2C_casing_%28AM_2003.14.21-1%29.jpg/640px-Shell%2C_casing_%28AM_2003.14.21-1%29.jpg"
                alt="Łuska metalowa" />
        </a>
        <br>Metalowa łuska<br>
    </div>
</div>
<h4>Karabiny jednostrzałowe i powtarzalne</h4>
<div class="block">
    <div class="block-text">W latach 60 XIX w. zrodził się pomysł zaadaptowania amunicji z metalową łuską do
        zasilania karabinów. W ten sposób powstały karabiny jednostrzałowe. Zastosowanie tego rodzaju amunicji
        znacznie zwiększyło niezawodność i osiągi karabinów, co przyczyniło się do wyparcia z użycia starszych
        karabinów iglicowych (wykorzystujących łuski papierowe).
    </div>
    <div class="block-image">
        <a href="https://commons.wikimedia.org/wiki/File:Henry_Rifle_(cropped).jpg" target="_blank">
            <img src="https://upload.wikimedia.org/wikipedia/commons/4/42/Henry_Rifle_%28cropped%29.jpg"
                alt="Henry M1860" />
        </a>
        <br>Karabin powtarzalny Henry M1860<br>
    </div>
</div>
<br>
<div class="block">
    <div class="block-image">
        <a href="https://commons.wikimedia.org/wiki/File:Sniper_Rifle_Mosin_1891_30-fr.png" target="_blank">
            <img src="https://upload.wikimedia.org/wikipedia/commons/2/2a/Sniper_Rifle_Mosin_1891_30-fr.png"
                alt="Mosin 1891" />
        </a>
        <br>Karabin powtarzalny Mosin 1891/30<br>
    </div>
    <div class="block-text"> Równolegle powstawały już pierwsze konstrukcje
        karabinów powtarzalnych. Broń tego typu posiadała magazynek - zintegrowany z karabinem pojemnik w którym
        przechowywano zapas amunicji. Dzięki odpowiedniej budowie zamka współgrającego z magazynkiem, strzelec za
        pomocą wykonania odpowiednich ruchów manipulatorem zamka, mógł szybko przeładować broń wprowadzając z
        magazynka kolejny nabój do komory. Stanowiło to znaczne udogodnienie względem karabinu jednostrzałowego,
        ponieważ strzelec nie był już zmuszony do każdorazowego wyjmowania i ładowania pojedynczego naboju z
        ładownicy. Rozwiązanie takie znacznie zwiększało szybkostrzelność, umożliwiając oddanie sekwencji stosunkowo
        szybkich strzałów (do czasu opróżnienia magazynka).
    </div>

</div>
<h4>Kartaczownica i ciężki karabin maszynowy</h4>
<div class="block">
    <div class="block-text">
        Prekursorem karabinów maszynowych była kartaczownica, wielolufowa broń palna napędzana ręcznie przez dźwignię
        lub korbkę. Najbardziej popularnym modelem jest kartaczownica Gatlinga, skonstruowana w roku 1861 przez
        Richarda Gatlinga. W zależności od konstrukcji szybkostrzelność teoretyczna mogła dochodzić nawet do 500
        strzałów na minutę.
        <br>
        Pierwszy ciężki karabin maszynowy został skonstruowany w 1884 r. przez Hirama Maxima. W swojej konstrukcji do
        działania automatyki broni wykorzystał on energię gazów prochowych z odpalanych naboi (stosując krótki odrzut
        lufy), zapewniając tym samym wysoką szybkostrzelność oraz w pełni zautomatyzowany cykl pracy broni. Zasilany
        był z taśmy nabojowej lub magazynka bębnowego. W 1891 r. został przyjęty na wyposażenie armii brytyjskiej, co
        wkrótce dało początek masowemu wprowadzaniu karabinów maszynowych również w innych armiach
    </div>
</div>
<br>
<div class="block">
    <div class="block-text">
        <h4>Karabin automatyczny</h4>
        Idei opracowania karabinu automatycznego przyświecała chęć połączenia siły ognia
        ręcznego karabinu maszynowego, z mobilnością karabinu powtarzalnego. Tak jak w przypadku karabinów
        samopowtarzalnych postanowiono zaadaptować koncepcję wykorzystania energii gazów prochowych do działania
        automatyki broni, jednak bez rezygnacji z możliwości prowadzenia ognia ciągłego. Zasadniczym problemem była
        kwestia kontroli odrzutu karabinu strzelającego silnym nabojem karabinowym przy jednocześnie dostatecznie
        lekkiej konstrukcji, tak aby mogła stanowić broń indywidualną. W przypadku ręcznych karabinów maszynowych
        problem ten niwelowano poprzez samą masę broni oraz stosowanie składanej podpory (dwójnóg). W przypadku
        lekkiej broni osobistej takie rozwiązania nie były jednak możliwe do zaakceptowania.
        <br>
        <h4>Karabin szturmowy</h4>
        Zasadniczy przełom w rozwoju tej klasy karabinów nastąpił w czasie II wojny światowej, za sprawą zastosowania
        przez Niemców naboju pośredniego w karabinkach MKb42 i StG44. Nabój ten o energii plasującej się pomiędzy
        amunicją pistoletową a karabinową, zapewniał na tyle mały odrzut, że umożliwiał dogodne prowadzenie ognia
        ciągłego na małych odległościach, a jednocześnie dostatecznie dużą energię aby skutecznie razić cele ogniem
        pojedynczym na odległościach do 400-600 m. Powstały w ten sposób karabin szturmowy był zatem konstrukcją
        łączącą w sobie cechy zarówno pistoletu maszynowego jak i karabinu.
        <br>
        Masowe wykorzystanie StG44 w czasie wojny wykazało sensowność założeń przyświecających opracowaniu tego typu
        broni, co w konsekwencji doprowadziło do rosnącej popularyzacji karabinów automatycznych zasilanych amunicją
        pośrednią po II wojnie światowej co doprowadziło do szybkiego wyparcia z uzbrojenia najpopularniejszych
        dotychczas karabinów powtarzalnych.
        <br>
        Po wojnie szczególną popularność w państwach bloku wschodniego zdobył rosyjski AK (zasilany nabojem pośrednim
        7,62 x 39 mm wz. 43), który okazał się konstrukcją ponadczasową, a oparte na nim karabiny nadal stanowią
        podstawowe uzbrojenie strzeleckie wielu państw świata Na zachodzie przez długi czas do zasilania karabinów
        automatycznych starano się wykorzystywać silną amunicję karabinową bądź stosowano karabiny samopowtarzalne
        (np. amerykański M14). Ostatecznie jednak i tam zaczęto powszechnie stosować amunicję pośrednią (np. w
        amerykańskim M16), co sprawiło, że karabiny automatyczne zasilane tym nabojem stały się współcześnie
        najpopularniejszą indywidualną bronią wojskową na świecie
    </div>

</div>